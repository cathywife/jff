\documentclass[12pt]{article}
%\usepackage{CJK}
\usepackage{CJKutf8}
\usepackage[dvipdfm,unicode,bookmarks=true,bookmarksnumbered=true]{hyperref}
\usepackage{ccmap} %ʹpdflatexɲǩȷƣ
\begin{document}
\begin{CJK*}{UTF8}{song}

\title{哀江南賦並序}
\author{庾信}
\date{}
\maketitle \tableofcontents
\section{將進酒}
粵以戊辰之年，建亥之月，大盜移國，金陵瓦解。余乃竄身荒谷，
公私塗炭。華陽奔命，有去無歸：中興道銷，窮於甲戌。三日哭
於都亭，三年囚於別館。天道周星，物極不反。傅燮之但悲身世，
無處求生；袁安之每念王室，自然流涕。

昔桓君山之志事，杜元凱之平生，並有著書，咸能自序。潘岳之
文采，始述家風；陸機之辭賦，先陳世德。信年始二毛，即逢喪
亂，藐是流離，至於暮齒。《燕歌》遠別，悲不自勝；楚老相逢
，泣將何及！畏南山之雨，忽踐秦庭；讓東海之濱，遂餐周粟。
下亭漂泊，高橋羈旅。楚歌非取樂之方，魯酒無忘憂之用。追為
此賦，聊以記言；不無危苦之辭，惟以悲哀為主。

日暮途遠，人間何世？將軍一去，大樹飄零；壯士不還，寒風蕭
瑟。荊璧睨柱，受連城而見欺；載書橫階，捧珠盤而不定。鍾儀
君子，入就南冠之囚；季孫行人，留守西河之館。申包胥之頓地，
碎之以首；蔡威公之淚盡，加之以血。釣臺移柳，非玉關之可望；
華亭鶴唳，豈河橋之可聞。

孫策以天下為三分，眾纔一旅，項籍用江東之子弟，人惟八千，
遂乃分裂山河，宰割天下；豈有百萬義師，一朝卷甲；芟夷斬伐，
如草木焉！江淮無涯岸之阻，亭壁無籓籬之固。頭會箕歛者合從
締交，鋤耰棘矜者因利乘便；將非江表王氣，終於三百年乎？

是知并吞六合，不免軹道之災；混一車書，無救平陽之禍。嗚呼！
山嶽崩頹，既履危亡之運；春秋迭代，必有去故之悲：天意人事，
可以悽愴傷心者矣。況復舟楫路窮，星漢非乘槎可上；風飆道阻，
蓬萊無可到之期。窮者欲達其言，勞者須歌其事。陸士衡聞而撫
掌，是所甘心；張平子見而陋之，固其宜矣！

\end{CJK*}
\end{document}
